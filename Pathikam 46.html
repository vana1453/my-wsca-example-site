<!DOCTYPE html>
<html>
    <head>
        <meta name="viewport" content="width=divice-width, initial-scale=1.0">
        <meta charset="utf-8">
        <title>பதிகம் 46 </title>
        <link rel="stylesheet" href="tmstyle.css">
        <script type="text/javascript" src="js/jquery.js"></script>
        <script type="text/javascript" src="js/cycle2.js"></script>
   </head>                                                                                                                                                                 
                                                                                                                                                                   
<body>
   
    <ul>
        <li><a class="current" href="index.html">உலக சைவப் பேரவை </a></li>
        <li><a class="current" href="vpadal.html">வணக்கப் பாடல்</a></li>
        <li><a  href="Pathikam 46.html">பதிகம் 46</a></li>
        <li><a  href="Pathikam 47.html">பதிகம் 47</a></li>
        <li><a  href="Pathikam 48.html">பதிகம் 48</a></li>
        <li><a  href="Pathikam 49.html">பதிகம் 49</a></li>
        <li><a  href="Pathikam 50.html">பதிகம் 50</a></li>
        <li><a  href="Pathikam 51.html">பதிகம் 51</a></li>
        <li><a  href="Pathikam 52.html">பதிகம் 52</a></li>
        <li><a  href="Kanthapuram.html">கந்தபுராணம்</a></li>
        <li class="right"><a href="npadal.html"> முற்றோதல் நிறைவு</a></li>
    </ul>
    <div class="wscalogo">
        <div class="wscalogoright">
            <h1 > WORLD SAIVA COUNCIL (AUSTRALIA) INC<br>
            உலக சைவப் பேரவை அவுஸ்திரேலியா    </h1>
            <h2>Postal Address: No 6, Dudley Street, Auburn NSW 2144, Ph:0415 948 047</h2>
        </div>
   </div>
       
    <div class="container">
        <p class="t1-p46">
                                திருமுறை முற்றோதல்,  இரண்டாம் சுற்று, திருமுறை 1
                                பதிகம் 46 - குண்டைக் குறட்பூதங் குழும அனலேந்திக்

       <b>சிவமயம்
        திருச்சிற்றம்பலம் </b>  
        ஆசிரியர்: சம்பந்தர்	நூல்: திருமுறை 1	ஊர்: திரு அதிகை
        பண்: தக்கராகம்,                              இராகம்: காம்போதி
        இறைவர்:	அதிகைநாதர்
        அம்மை:	திரிபுரசுந்தரி

        <b>தலச்சிறப்பு:</b>சிவபெருமானின் எட்டு வீரத் தலங்களுள் இது ஒன்று. முப்புரங்களை 
        எரித்த வீரச்செயல் நிகழ்ந்த இடம்.

        அப்பரின் தமைக்கையார் திலகவதியார் திருத்தொண்டு புரிந்துவந்த தலம். 
        திலகவதியாரின் வழிபாட்டிற்கு மனமிரங்கிய இறைவன் அப்பருக்கு  அருள் 
        புரிந்து ஆட்கொண்ட தலம் இதுவே. இத்தலத்தில் சிவபெருமான் சம்பந்தருக்கு 
        திருநடனம் காட்டி அருளினார். அந்த நடனத்தைக் கண்டு களித்த சம்பந்தர் 
        இப்பதிகத்தைப் பாடினார். மேலும் இத்தலத்தை மிதிக்க அஞ்சிய சுந்தரருக்கு, 
        அருகிலுள்ள சித்தவடமடத்தில் திருவடி தீட்சை அளித்த தலமும் இதுவே. 
        முப்புரத்தை இங்கு எரித்த சிவன், முப்பெரும் நாயன்மார்களுக்கும் பேரருள் 
        வழங்கிய பெருமை உடைய தலம் திரு அதிகை. 
        மெய்கண்டாரின் மாணாக்கராகிய மனவாசங்கடந்தார், சைவ சமய சாத்திரங்களுள் 
        ஒன்றான,  <b>உண்மை விளக்கம்</b> என்ற நூலை அருளிய தலமும் இதுவே. சைவத்துக்கும் 
        திருத்தொண்டுக்கும் உறைப்பான திருநாவுக்கரசரை சைவ உலகிற்கு வழங்கியருளிய 
        பெருமைமிகு தலம் திருஅதிகை.

        <b>பதிக வரலாறு:</b> திருவக்கரை முதலிய பதிகளை வணங்கிய் பிள்ளையார், அடியார் 
        கூட்டத்துடன் திருவதிகைக்கு எழுந்தருளுகின்ற காலத்து, சிவபெருமான் 
        தம்திருநடனத்தைப் புலப்படும்படி காட்டியள் “குண்டைக் குறட்பூதம்” என்னும் 
        இந்திருப் பதிகத்தை அருளிச்செய்தார்கள்.


    1.   குண்டைக் குறட்பூதங் குழும அனலேந்திக்
        கெண்டைப் பிறழ்தெண்ணீர்க் கெடில வடபக்கம்
        வண்டு மருள்பாட வளர்பொன் விரிகொன்றை
        விண்ட தொடையலா னாடும்வீரட் டானத்தே

    2.   அரும்புங் குரும்பையு மலைத்த மென்கொங்கைக்
        கரும்பின் மொழியாளோ டுடன்கை அனல்வீசிச்
        சுரும்புண் விரிகொன்றைச் சுடர்பொற் சடைதாழ
        விரும்பு மதிகையு ளாடும்வீரட் டானத்தே

    3.   ஆடல் அழல்நாக மரைக்கிட் டசைத்தாடப்
        பாடல் மறைவல்லான் படுதம் பலிபெயர்வான்
        மாட முகட்டின்மேல் மதிதோய் அதிகையுள்
        வேடம் பலவல்லா னாடும்வீரட் டானத்தே

    4.   எண்ணார் எயிலெய்தான் இறைவன் அனலேந்தி
        மண்ணார் முழவதிர முதிரா மதிசூடிப்
        பண்ணார் மறைபாடப் பரமன் அதிகையுள்
        விண்ணோர் பரவநின் றாடும்வீரட் டானத்தே

    5.   கரிபுன் புறமாய கழிந்தார் இடுகாட்டில்
        திருநின் றொருகையால் திருவாம் அதிகையுள்
        எரியேந் தியபெருமான் எரிபுன் சடைதாழ
        விரியும் புனல்சூடி யாடும்வீரட் டானத்தே

    6.   துளங்குஞ் சுடரங்கைத் துதைய விளையாடி
        இளங்கொம் பனசாயல் உமையோ டிசைபாடி
        வளங்கொள் புனல்சூழ்ந்த வயலா ரதிகையுள்
        விளங்கும் பிறைசூடி யாடும்வீரட் டானத்தே

    7.   பாதம் பலரேத்தப் பரமன் பரமேட்டி
        பூதம் புடைசூழப் புலித்தோ லுடையாகக்
        கீதம் உமைபாடக் கெடில வடபக்கம்
        வேத முதல்வன்நின் றாடும்வீரட் டானத்தே

    8.   கல்லார் வரையரக்கன் தடந்தோள் கவின்வாட
        ஒல்லை யடர்த்தவனுக் கருள்செய் ததிகையுள்
        பல்லார் பகுவாய நகுவெண் டலைசூடி
        வில்லால் எயிலெய்தான் ஆடும்வீரட் டானத்தே

    9.   நெடியான் நான்முகனும் நிமிர்ந்தானைக் காண்கிலார்
        பொடியாடு மார்பானைப் புரிநூ லுடையானைக்
        கடியார் கழுநீலம் மலரும் மதிகையுள்
        வெடியார் தலையேந்தி யாடும்வீரட் டானத்தே

    10.  அரையோ டலர்பிண்டி மருவிக் குண்டிகை
        சுரையோ டுடனேந்தி உடைவிட் டுழல்வார்கள்
        உரையோ டுரையொவ்வா துமையோ டுடனாகி
        விரைதோ யலர்தாரான் ஆடும்வீரட் டானத்தே

    11.  ஞாழல் கமழ்காழி யுள்ஞான சம்பந்தன்
        வேழம் பொருதெண்ணீர் அதிகைவீரட் டானத்துச்
        சூழுங் கழலானைச் சொன்ன தமிழ்மாலை
        வாழுந் துணையாக நினைவார் வினையிலரே
                        <b>திருச்சிற்றம்பலம்</b>
                        
        </p>
        <a href="index.html">Home</a>
    </div>
    <footer>
        <hr>
        <p>&copy; WORLD SAIVA COUNCIL (AUSTRALIA) INC உலக சைவப் பேரவை அவுஸ்திரேலியா </p>
    </footer>

</body>
</html>
