<!DOCTYPE html>
<html>
    <head>
        <meta name="viewport" content="width=divice-width, initial-scale=1.0">
        <meta charset="utf-8">
        <title>பதிகம் 49</title>
        <link rel="stylesheet" href="tmstyle.css">
        <script type="text/javascript" src="js/jquery.js"></script>
        <script type="text/javascript" src="js/cycle2.js"></script>
   </head>                                                                                                                                                                 
                                                                                                                                                                   
<body>
   
    <ul>
        <li><a class="current" href="index.html">உலக சைவப் பேரவை </a></li>
        <li><a class="current" href="vpadal.html">வணக்கப் பாடல்</a></li>
        <li><a  href="Pathikam 46.html">பதிகம் 46</a></li>
        <li><a  href="Pathikam 47.html">பதிகம் 47</a></li>
        <li><a  href="Pathikam 48.html">பதிகம் 48</a></li>
        <li><a  href="Pathikam 49.html">பதிகம் 49</a></li>
        <li><a  href="Pathikam 50.html">பதிகம் 50</a></li>
        <li><a  href="Pathikam 51.html">பதிகம் 51</a></li>
        <li><a  href="Pathikam 52.html">பதிகம் 52</a></li>
        <li><a  href="Kanthapuram.html">கந்தபுராணம்</a></li>
        <li class="right"><a href="npadal.html"> முற்றோதல் நிறைவு</a></li>
    </ul>

    <div class="wscalogo">
        <div class="wscalogoright">
            <h1 > WORLD SAIVA COUNCIL (AUSTRALIA) INC<br>
            உலக சைவப் பேரவை அவுஸ்திரேலியா    </h1>
            <h2>Postal Address: No 6, Dudley Street, Auburn NSW 2144, Ph:0415 948 047</h2>
        </div>
   </div>

    <div class="container">
        <p class="t1-p46">
                                திருமுறை முற்றோதல்,  இரண்டாம் சுற்று, திருமுறை 1
                                <b>பதிகம் 49 - போகமார்த்த பூண்முலையாள் </b>

    <b>
                                திருச்சிற்றம்பலம் </b>  
    ஆசிரியர்: சம்பந்தர்	        நூல்: திருமுறை 1	 ஊர்: திரு சேய்ஞலூர்
    பண்: பழந்தக்கராகம்,                              இராகம்: சுத்தசாவரி
    இறைவர்:  நள்ளாறர்
    அம்மை:	    போகமார்த்த பூண்முலையம்மை

    <b>பதிக வரலாறும், தலச்சிறப்பும்:</b> திருத்தருமபுரத்தில் யாழ்முரி பாடியருளிய சம்பந்தர், 
    திருநள்ளாறு அடைந்து  இதை அருளி யாழ்ப்பாணரை யாழில் வாசிக்கச் செய்து எல்லோரையும் 
    மகிழ்வித்தார். அனல் வாதத்தில் வெற்றி கண்ட  பதிகமும் இத்வே. தீயில் இட்டபோது, 
    முன்னையினும் பச்சையாகத் தோன்றியதால், இதைப் “பசைப் பதிகம்” என்பர்.

1.   போகமார்த்த பூண்முலையாள் தன்னோடும் பொன்னகலம்
     பாகமார்த்த பைங்கண்வெள் ளேற்றண்ணல் பரமேட்டி
     ஆகமார்த்த தோலுடையன் கோவண ஆடையின்மேல்
     நாகமார்த்த நம்பெருமான் மேயது நள்ளாறே

2.   தோடுடைய காதுடையன் தோலுடை யன்தொலையாப்
     பீடுடைய போர்விடையன் பெண்ணுமோர் பாலுடையன்
     ஏடுடைய மேலுலகோ டேழ்கட லுஞ்சூழ்ந்த
     நாடுடைய நம்பெருமான் மேயது நள்ளாறே

3.   ஆன்முறையா லாற்றவெண்ணீ றாடி அணியிழையோர்
     பான்முறையால் வைத்தபாதம் பத்தர் பணிந்தேத்த
     மான்மறியும் வெண்மழுவுஞ் சூலமும் பற்றியகை
     நான்மறையான் நம்பெருமான் மேயது நள்ளாறே

4.   புல்கவல்ல வார்சடைமேல் பூம்புனல் பெய்தயலே
     மல்கவல்ல கொன்றைமாலை மதியோ டுடன்சூடிப்
     பல்கவல்ல தொண்டர்தம் பொற்பாத நிழல்சேர
     நல்கவல்ல நம்பெருமான் மேயது நள்ளாறே

5.   ஏறுதாங்கி யூர்திபேணி யேர்கொள் இளமதியம்
     ஆறுதாங்குஞ் சென்னிமேலோர் ஆடர வஞ்சூடி
     நீறுதாங்கி நூல்கிடந்த மார்பில் நிரைகொன்றை
     நாறுதாங்கு நம்பெருமான் மேயது நள்ளாறே

6.   திங்களுச்சி மேல்விளங்குந் தேவன் இமையோர்கள்
     எங்களுச்சி யெம்மிறைவன் என்றடி யேயிறைஞ்சத்
     தங்களுச்சி யால்வணங்குந் தன்னடி யார்கட்கெல்லாம்
     நங்களுச்சி நம்பெருமான் மேயது நள்ளாறே

7.   வெஞ்சுடர்த்தீ யங்கையேந்தி விண்கொள் முழவதிர
     அஞ்சிடத்தோர் ஆடல்பாடல் பேணுவ தன்றியும்போய்ச்
     செஞ்சடைக்கோர் திங்கள்சூடித் திகழ்தரு கண்டத்துள்ளே
     நஞ்சடைத்த நம்பெருமான் மேயது நள்ளாறே

8.   சிட்டமார்ந்த மும்மதிலுஞ் சிலைவரைத் தீயம்பினால்
     சுட்டுமாட்டிச் சுண்ணவெண்ணீ றாடுவ தன்றியும்போய்ப்
     பட்டமார்ந்த சென்னிமேலோர் பால்மதி யஞ்சூடி
     நட்டமாடும் நம்பெருமான் மேயது நள்ளாறே

9.   உண்ணலாகா நஞ்சுகண்டத் துண்டுட னேயொடுக்கி
     அண்ணலாகா வண்ணல்நீழல் ஆரழல் போலுருவம்
     எண்ணலாகா வுள்வினையென் றெள்க வலித்திருவர்
     நண்ணலாகா நம்பெருமான் மேயது நள்ளாறே

10.  மாசுமெய்யர் மண்டைத்தேரர் குண்டர் குணமிலிகள்
     பேசும்பேச்சை மெய்யென்றெண்ணி அந்நெறி செல்லன்மின்
     மூசுவண்டார் கொன்றைசூடி மும்மதி லும்முடனே
     நாசஞ்செய்த நம்பெருமான் மேயது நள்ளாறே

11.  தண்புனலும் வெண்பிறையுந் தாங்கிய தாழ்சடையன்
     நண்புநல்லார் மல்குகாழி ஞானசம் பந்தன்நல்ல
     பண்புநள்ளா றேத்துபாடல் பத்தும் இவைவல்லார்
     உண்புநீங்கி வானவரோ டுலகி லுறைவாரே
                        <b>திருச்சிற்றம்பலம்</b>
        </p>
        <a href="index.html">Home</a>
    </div>
    <footer>
        <hr>
        <p>&copy; WORLD SAIVA COUNCIL (AUSTRALIA) INC உலக சைவப் பேரவை அவுஸ்திரேலியா </p>
    </footer>

</body>
</html>
