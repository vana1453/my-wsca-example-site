<!DOCTYPE html>
<html>
    <head>
        <meta name="viewport" content="width=divice-width, initial-scale=1.0">
        <meta charset="utf-8">
        <title>பதிகம் 51</title>
        <link rel="stylesheet" href="tmstyle.css">
        <script type="text/javascript" src="js/jquery.js"></script>
        <script type="text/javascript" src="js/cycle2.js"></script>
   </head>                                                                                                                                                                 
                                                                                                                                                                   
<body>
   
    <ul>
        <li><a class="current" href="index.html">உலக சைவப் பேரவை </a></li>
        <li><a class="current" href="vpadal.html">வணக்கப் பாடல்</a></li>
        <li><a  href="Pathikam 46.html">பதிகம் 46</a></li>
        <li><a  href="Pathikam 47.html">பதிகம் 47</a></li>
        <li><a  href="Pathikam 48.html">பதிகம் 48</a></li>
        <li><a  href="Pathikam 49.html">பதிகம் 49</a></li>
        <li><a  href="Pathikam 50.html">பதிகம் 50</a></li>
        <li><a  href="Pathikam 51.html">பதிகம் 51</a></li>
        <li><a  href="Pathikam 52.html">பதிகம் 52</a></li>
        <li><a  href="Kanthapuram.html">கந்தபுராணம்</a></li>
        <li class="right"><a href="npadal.html"> முற்றோதல் நிறைவு</a></li>
    </ul>

    <div class="wscalogo">
        <div class="wscalogoright">
            <h1 > WORLD SAIVA COUNCIL (AUSTRALIA) INC<br>
            உலக சைவப் பேரவை அவுஸ்திரேலியா    </h1>
            <h2>Postal Address: No 6, Dudley Street, Auburn NSW 2144, Ph:0415 948 047</h2>
        </div>
   </div>

    <div class="container">
        <p class="t1-p46">
                                திருமுறை முற்றோதல்,  இரண்டாம் சுற்று, திருமுறை 1
                                <b>பதிகம்: 51 வெங்கணானை </b>

    <b>
                                திருச்சிற்றம்பலம் </b>  
    ஆசிரியர்: சம்பந்தர்	        நூல்: திருமுறை 1	 ஊர்: திரு  சோபுரம்
    பண்: பழந்தக்கராகம்,                              இராகம்: சுத்தசாவரி
    இறைவர்:  சோபுரநாதர்
    அம்மை:	    சோபுரநாயகி

    <b>பதிக வரலாறும் சிறப்பும்:</b> சமீப காலம் வரை கடற்கரை மணலால் மூடப்பட்டு இருந்தது. 
    துறவி ஒருவர் கண்டுபிடித்து, ஊர்மக்கள் உதவியதோடு இக்கோவிலை வெளிப்படுத்தினார்

1.   வெங்கணானை யீருரிவை போர்த்து விளங்குமொழி
     மங்கைபாகம் வைத்துகந்த மாண்பது வென்னைகொலாம்
     கங்கையோடு திங்கள்சூடிக் கடிகம ழுங்கொன்றைத்
     தொங்கலானே தூயநீற்றாய் சோபுர மேயவனே

2.   விடையமர்ந்து வெண்மழுவொன் றேந்தி விரிந்திலங்கு
     சடையொடுங்கத் தண்புனலைத் தாங்கிய தென்னைகொலாம்
     கடையுயர்ந்த மும்மதிலுங் காய்ந்தன லுள்ளழுந்தத்
     தொடைநெகிழ்ந்த வெஞ்சிலையாய் சோபுர மேயவனே

3.   தீயராய வல்லரக்கர் செந்தழ லுள்ளழுந்தச்
     சாயவெய்து வானவரைத் தாங்கிய தென்னைகொலாம்
     பாயும்வெள்ளை ஏற்றையேறிப் பாய்புலித் தோலுடுத்த
     தூயவெள்ளை நீற்றினானே சோபுர மேயவனே

4.   பல்லிலோடு கையிலேந்திப் பல்கடை யும்பலிதேர்ந்
     தல்லல்வாழ்க்கை மேலதான ஆதர வென்னைகொலாம்
     வில்லைவென்ற நுண்புருவ வேல்நெடுங் கண்ணியொடும்
     தொல்லையூழி யாகிநின்றாய் சோபுர மேயவனே

5.   நாற்றமிக்க கொன்றைதுன்று செஞ்சடை மேல்மதியம்
     ஏற்றமாக வைத்துகந்த காரண மென்னைகொலாம்
     ஊற்றமிக்க காலன்தன்னை யொல்க வுதைத்தருளித்
     தோற்றமீறு மாகிநின்றாய் சோபுர மேயவனே

6.   கொன்னவின்ற மூவிலைவேல் கூர்மழு வாட்படையன்
     பொன்னைவென்ற கொன்றைமாலை சூடும்பொற் பென்னைகொலாம்
     அன்னமன்ன மெல்நடையாள் பாக மமர்ந்தரைசேர்
     துன்னவண்ண ஆடையினாய் சோபுர மேயவனே

7.   குற்றமின்மை யுண்மைநீயென் றுன்னடி யார்பணிவார்
     கற்றகேள்வி ஞானமான காரண மென்னைகொலாம்
     வற்றலாமை வாளரவம் பூண்டயன் வெண்டலையில்
     துற்றலான கொள்கையானே சோபுர மேயவனே

8.   விலங்கலொன்று வெஞ்சிலையாக் கொண்டு விறலரக்கர்
     குலங்கள்வாழும் ஊரெரித்த கொள்கையி தென்னைகொலாம்
     இலங்கைமன்னு வாளவுணர் கோனை யெழில்விரலால்
     துலங்கவூன்றி வைத்துகந்தாய் சோபுர மேயவனே

9.   விடங்கொள்நாக மால்வரையைச் சுற்றி விரிதிரைநீர்
     கடைந்தநஞ்சை யுண்டுகந்த காரண மென்னைகொலாம்
     இடந்துமண்ணை யுண்டமாலு மின்மலர் மேலயனும்
     தொடர்ந்துமுன்னங் காணமாட்டாச் சோபுர மேயவனே

10.  புத்தரோடு புன்சமணர் பொய்யுரையே யுரைத்துப்
     பித்தராகக் கண்டுகந்த பெற்றிமை யென்னைகொலாம்
     மத்தயானை யீருரிவை போர்த்து வளர்சடைமேல்
     துத்திநாகஞ் சூடினானே சோபுர மேயவனே

11.  சோலைமிக்க தண்வயல்சூழ் சோபுர மேயவனைச்
     சீலமிக்க தொல்புகழார் சிரபுரக் கோன்நலத்தால்
     ஞாலமிக்க தண்டமிழான் ஞானசம் பந்தன்சொன்ன
     கோலமிக்க மாலைவல்லார் கூடுவர் வானுலகே
                        <b>திருச்சிற்றம்பலம்</b>
        </p>
        <a href="index.html">Home</a>
    </div>
    <footer>
        <hr>
        <p>&copy; WORLD SAIVA COUNCIL (AUSTRALIA) INC உலக சைவப் பேரவை அவுஸ்திரேலியா </p>
    </footer>

</body>
</html>
